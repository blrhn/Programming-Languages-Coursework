## Instruction (in Polish)
Podczas laboratorium należy zbudować aplikację działającą w środowisku rozproszonym, wykorzystującą do komunikacji RMI. Dokładniej - należy zaimlementować mały systemu, w którego skład wejdą podsystemy uruchamiane równolegle (na jednym lub na kilku różnych komputerach).
Zakładamy, że system będzie pełnić rolę symulatora sieci rzecznej ze zbiornikami retencyjnymi. Zasady jego działania mają być niemal takie same, jak opisano w treści zadania na laboratorium 6. Różnica polega na wprowadzeniu do systemu komponentu Krawca (Tailor), na interfejsie którego powinno dać się "uszyć" połączenia pomiędzy pozostałymi komponentami. No i oczywiście zamiast korzystać z gniazd należy wywoływać metody zadeklarowane w zdalnych interfejsach. Krawiec powinien być zarejestrowany pod zadaną nazwą w rejestrze RMI działającym na znanym hoście i porcie. Rejestr ten można utworzyć wewnątrz aplikacji Krawca.
W implementacji systemu należy wykorzystać interfejsy dostarczone w bibliotece floodlib-1.0-SNAPSHOT.jar. Proszę ten jar dołączyć do własnych projektów jako zależność. Proszę nie dołączać do projektu zawartych w tym jarze źródeł kodu. Źródła te wstawiono do jara, by było wiadomo, jakie interfejsy należy implementować. Nie można zmieniać tych interfejsów.
